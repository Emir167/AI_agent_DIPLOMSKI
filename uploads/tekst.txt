Veštačka inteligencija je preoblikovala način pojmanja sveta u svim oblastima ljudskog društva, a neizostavan trag je uticaj koji ostavlja na obrazovanje. Tradicionalni pristupi učenju ne uzima ju u obzir individualne razlike u sposobnostima, motivaciji i predznanju, kao i različite stilove i brzinu učenja što dovodi do nedostatka angažovanja i slabijih rezultata.
Sve navedeno predstavlja razloge zbog kojih se sve više potencira koncept personalizovanog i adaptivnog učenja sa težnjom da se proces učenja, ili šire obrazovanja, prilagodi svakom pojedincu.
Razvoj AI agenata i drugih sistema baziranih na mašinskom i dubokom učenju doprinosi da ceo obrazovni proces postaje dinamičniji i interaktivniji. AI agenti danas imaju sposobnost da analiziraju podatke o studentu, prate njegovu aktivnost i napredak i nezavisno, samostalno da prilagođavaju tempo i način učenja uzimajući u obzir njegove sposobnosti i ciljeve. 
Takvi sistemi doprinose boljem razumevanju gradiva, pravovremeno dobijanje povratnih informacija i usmeravanje pažnje na oblasti kojima je potrebno posvetiti dodatnu pažnju. Pored toga, AI agenti nisu više samo pasivni asistenti, već na neki način postaju aktivni saradnici koji razumeju kontekst, postavljaju pitanja, prave planove i konstantno uče iz interkacija sa korisnicima. 
